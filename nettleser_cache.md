# Slette nettlesercache

Alle nettlesere mellomlagrer informasjon for å gjøre internett raskere. 
Mellomlagringen gjør at man ikke trenger å laste ned samme fil gang etter gang, 
men rett og slett lagre en kopi lokalt på datamaskinen.

Slike filer kan være bilder og design, men som regel ikke tekster, priser osv.

Problemer kan oppstå om det er skjedd endringer på serveren til din nettbutikk, men nettleseren din har ikke fått med seg endringene.
Din *lokale* versjon er eldre og annerledes enn den som ligger på serveren, og da kan ting se rart ut.

Løsningen er å **slette nettleser-cache**

Dette betyr helt enkelt at du fjerner den lokale kopien av den nettsiden du er inne på akkurat nå, slik at ny og oppdatert versjon hentes ned.

## Slik gjør du det:
- På PC trykker du <kbd>CTRL</kbd>+<kbd>F5</kbd>
- På Mac trykker du <kbd>SHIFT</kbd>+<kbd>CMD ⌘</kbd>+<kbd>R</kbd>